# DHX standardtestid

v0.2 14.11.2016

## 1 Ülevaade

Esitatakse standardne testide komplekt DHX-i võimekuse testimiseks. Juhendatakse DHX etalonteostuse kasutamist testimiseks.

Dokument on suunatud DHX-i võimekuse loomise arendustööde kavandajatele, arendajatele ja testijatele.

## 2 Mõisted ja lühendid

Lisaks alljärgnevale kasutatakse käesolevas dokumendis [dokumendivahetusprotokolli DHX mõisteid ja lühendeid](https://e-gov.github.io/DHX/#3-m%C3%B5isted-ja-l%C3%BChendid).

| mõiste | seletus |
|--------|---------|
| _etalonrakendus_ | etalonteostuse käigus loodud, RIA taristus käitatav rakendus, mis etendab DHX-i võimekusega infosüsteemi ja mida saab kasutada DHX-i võimekuse testimiseks. |
| _etalonteostus_ | kahest eraldi paigaldatud, RIA taristus käitatavast rakendusest (_etalonrakendusest_) koosnev vahend, mida saab kasutada testitava süsteemi testimiseks; vt [DHX-i etalonteostus](https://github.com/e-gov/DHX-etalon). |
| _testitav süsteem_ | X-teega liidestatud infosüsteem - dokumendihaldussüsteem (DHS) või ka muu süsteem - mille DHX-i võimekust testitakse. |
| _DHX standardtest_ | DHX võimekuse testimiseks üldjuhul hädavajalik, praktiliselt teostatav test. | 
| _test_ | käesolevas dokumendis kasutatakse testiloo tähenduses. |

## 3 Etalonteostuse kasutamine DHX-i testimiseks

DHX-i võimekuse loonud süsteemi testimiseks võib kasutada [DHX-i etalonteostust](https://github.com/e-gov/DHX-etalon).
- Etalonteostus koosneb kolmest eraldi paigaldatud, RIA taristus käitatavast rakendusest, mis etendavad DHX-i võimekusega infosüsteeme.
  - Etalon1, [https://dhxdemo.eesti.ee/etalon1/](https://dhxdemo.eesti.ee/etalon1/), etendab DHX-i otsevõimekusega asutust (ministeerium)
  - Etalon2, [https://dhxdemo.eesti.ee/etalon2/](https://dhxdemo.eesti.ee/etalon2/), etendab DHX-i vahendajat (eraettevõte), kes vahendab kolme asutust (vallavalitsus, muuseum ja põhikool).
  - Etalon 3, [https://dhxdemo.eesti.ee/etalon3/](https://dhxdemo.eesti.ee/etalon3/), etendab DHX-i vahendaja enda infosüsteemi.
- Etalonteostus töötab X-tee arenduskeskkonnas.

![](../img/testimisteenus.png)

## 4 Testiplaan

[DHX-i vastavusnõudeid](https://e-gov.github.io/DHX/#10-vastavusn%C3%B5uded) on terve rida. Rakendaja peab tagama kõigi nende täitmise. Käesolev testiplaan hõlmab ainult kõige lihtsamini teostatavaid teste. Mõnesid nõudeid võib üldse olla raske testida. Nt süsteemi käitumist juhul, kus adressaat "on maas" (siis peab üritama uuesti saata, aga mitte lõputult). 

__Eeldused__

  1. luua testitavas DHS-is (vm infosüsteemis) DHX-i võimekus (teenuse `sendDocument` osutamise ja tarbimise võimekus; lokaalse aadressiraamatu koostamise võimekus; vahendaja korral - teenuse `representationList` osutamise võimekus)
  2. registreerida DHX alamsüsteem X-tee arenduskeskkonnas

__TEST 1a: Süsteemi ilmumine aadressiraamatusse__
  1. etalonrakenduse abil kontrollida testitava süsteemi ilmumist etalonrakenduse lokaalsesse aadressiraamatusse
  
__TEST 1b: Lokaalse aadressiraamatu koostamise õigsus__
  1. võrrelda testitava rakenduse lokaalset aadressiraamatut etalonrakenduses koostatud aadressiraamatuga; aadressiraamatud peavad ühtima
  - eelduseks on nõude testimise eesmärgil testitavasse süsteemi sisse ehitatud logimine vm moodus lokaalset aadressiraamatut inimesele kuvada
  - Kontrollitav nõue: [7.4 Lokaalne aadressiraamat](https://e-gov.github.io/DHX/#74-lokaalne-aadressiraamat)  
  - Märkus. Etalonrakenduse asemel võib kasutada [DHX aadressiraamatu](DHX-aadressiraamat.md) teenust

__TEST 2a: Dokumendi saatmine (õige dokument, DHX otsevõimekusega asutusele)__
  1. testitavast süsteemist saata nõuetekohaselt kapseldatud dokument etalonrakendusse 1 (testasutusele Ministeerium)
  2. etalonrakenduse logist kontrollida dokumendi kohalejõudmist
  - Kontrollitav nõue: [5.6 Kapsli kasutamine](https://e-gov.github.io/DHX/#56-kapsli-kasutamine)
  
__TEST 2b: Dokumendi saatmine (õige dokument, vahendajat kasutavale asutusele)__
  1. testitavast süsteemist saata dokument etalonrakendusse 2 (testasutusele Vallavalitsus, Muuseum või Põhikool)
  2. etalonrakenduse logist kontrollida dokumendi kohalejõudmist
  
__TEST 2c: Dokumendi korduv saatmine__
  1. testitav süsteem saadab seeria dokumente etalonrakendusele
  2. etalonrakenduse kasutajaliidese kaudu kontrollitakse, et saadetise id-d on erinevad
  - Kontrollitav nõue: [5.7 Unikaalne identifikaator.](https://e-gov.github.io/DHX/#57-unikaalne-identifikaator)

__TEST 2d: Saatmine suvalisele DHX-i võimekusega asutusele__
  1. etalonrakenduse kasutajaliideses kuvatavast DHX aadressinimistust võetakse juhuslikult asutus
  2. kontrollitakse, kas testitav süsteem suudab asutusele dokumenti saata
  - Kontrollitav nõue: [7.1 Addressaadi DHX-i võimekuse väljaselgitamine](https://e-gov.github.io/DHX/#71-dhx-v%C3%B5imekus)

__TEST 2e: Saatmine asutusele, kellel on mitu DHX-i võimekusega infosüsteemi__
  1. testitavast süsteemist saata dokument etalonrakendusse 3 (X-tee lühinimi `DHX.raamatupidamine`)
  2. kontrollida, et dokument jõudis kohale (mitte ei läinud sama adressaadi teise süsteemi (etalonrakendusse 2, X-tee lühinimi `DHX`)

__TEST 3a: Vastuvõtmine (õige dokument)__
  1. etalonteostuse kasutajaliidese abil saata testitavale süsteemile õigesti moodustatud ja adresseeritud dokument
  2. kontrollida etalonteostuse kasutajaliidese kaudu, et testitav süsteem vastab nõuetekohase 'OK teatega
  3. testitavast süsteemist kontrollida, et dokument on kohale jõudnud

__TEST 3b: Vastuvõtmine (valesti adresseeritud dokument)__
  1. etalonteostuse kasutajaliidese abil saata testitavale süsteemile valesti adresseeritud dokument
  2. kontrollida etalonteostuse kasutajaliidese kaudu, et testitav süsteem vastab nõuetekohase veateatega
  3. testitavast süsteemist kontrollida, et vigane transaktsioon logitakse asjakohaselt
  - Kontrollitav nõue: [8.1 Aadressi kontroll](https://e-gov.github.io/DHX/#81-aadressi-kontroll)

__TEST 3c: Vastuvõtmine (valesti kapseldatud dokument)__
  1. etalonteostuse kasutajaliidese abil saata testitavale süsteemile valesti kapseldatud dokument
  2. kontrollida etalonteostuse kasutajaliidese kaudu, et testitav süsteem vastab nõuetekohase veateatega
  3. testitavast süsteemist kontrollida, et vigane transaktsioon logitakse asjakohaselt
  - Kontrollitav nõue: [8.3 Kapsli kontroll](https://e-gov.github.io/DHX/#83-kapsli-kontroll)  
  
Märkus. Ülalolev testiplaan hõlmab ka DVK-ga suhtlemist, sest DVK tegutseb üleminekuperioodil DHX-le veel üle minemata asutuste vahendajana.

## Viited

- [Dokumendivahetusprotokoll DHX](https://e-gov.github.io/DHX/)

## Muutelugu

| versioon, kuupäev | muudatus |
|-------------------|----------|
| v0.3 13.12.2016   | lisatud Etalonrakendus 3 ja TEST 2e |
| v0.2 14.11.2016   | lisatud joonis ja testiplaan |
| v0.1 09.11.2016   | algversioon |
